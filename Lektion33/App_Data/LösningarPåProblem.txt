1. Han vill visa 2 st. input-fält och bygger ett helt HTML-table.

Spontant tyder det på att han antingen inte kan MVC bra, att han inte kan HTML5/CSS3 särskillt bra eller att han är slarvig.

Man får dock vara medveten om att man i tutorials ofta gör lösningarna så enkla som möjligt. I det här fallet så är dock lösningen mer omfattande än om han implementerat det "rätt".

Inget av ovanstående är särskillt betryggande för mig när det kommer till tutorials som rör kritisk funktionalitet.

Dock kan det tänkas att författaren haft en god anledning att göra lösningen som den ser ut, även om vi inte direkt kan se den.

2. Redirect-sidan (PostToPaypal.cshtml) är tillgänglig client side. All data här kan manipuleras - dvs. en användare skulle kunna sätta priset på alla produkter till 0.00 och sedan submitta en likadan form.

Det innebär att alla värden för alla beställningar måste kontrolleras.

3. En jätte-säkerhetslucka har introducerats. Precis som innan så finns alla parametrar som hidden-fält Client Side. I det här fallet är dock användarnamn/lösenord för paypal-kontot med bland paramterarna och visas i Plaintext.

Detta innebär förmodligen att någon skulle kunna logga in på kontot och föra över alla pengarna på kontot till ett annat konto.

4. Lösningen fungerar ej. Det nya API:et fungerar annorlunda. Den fråga som skickas kommer returnera ett Token som representerar den framtida transaktionen och inte visa en sida hos paypal för betalning.

För att lösa detta bör vi göra detta anrop mot paypal i backend (med t.ex. WebClient som i Lektion 18, eller med WebRequest).

Svaret på anropet är ett token som vi sedan kan skicka vidare till PostToPaypal-vyn. Detta token bör vara den enda parametern som finns i hidden-fält i formuläret i vyn - alla andra parametrar bör tas bort. Vyn bör ej vara typad för paypalmodell, utan för detta token.

Iövrigt kommer implementationen fungera efter dessa ändringar.

5. En potentiell säkerhetslucka skulle kunna vara ifall det token som lämnas ut kan återanvändas. Jag har dock svårt att tänka mig att detta token är något annat än ett engångstoken - men sådana här frågetecken bör redas ut vid en riktig implementation.

Iövrigt så finns det säkerligen en uppsjö andra problem - detta är bara en enkel prototyp.

Två saker som slår mig direkt är ifall vi verkligen behöver en redirect-sida (förmodligen inte) och att paypal-modellen endast stödjer ett item per beställning (detta löses med en lista + följdändringar)